---
title: FAQ
nodateline: true
noprevnext: true
disable_comments: true
menu:
  main:
    weight: 6
---

## Wat is het TkkrLab?
TkkrLab (uit te spreken als Tukker-Lab) is een werkplaats waar geeks bij elkaar komen om leuke dingen te doen. De meeste members hebben overdag een (drukke) baan en komen bij het TkkrLab voor hun ontspanning.

## Ik heb grandioos [bedrijfs|kunst] idee, kunnen jullie dit voor mij maken?
Het Tkkrlab zelf is geen organisatie waaraan je een opdracht kunt geven. Zoals aangegeven komt het grootste deel van onze deelnemers bij TkkrLab voor hun ontspanning en niet om te werken. Echter, je bent van harte welkom om bij ons te komen polsen voor animo voor je idee onder onze leden. Wellicht zijn er dan TkkrLab deelnemers die jouw idee zo goed/leuk/spannend/uitdagend vinden dat ze je willen helpen. Onze insteek is dat je zelf met je projecten aan de slag gaat, eventueel met wat hulp van andere deelnemers.

Een voorbeeld van een [project](http://tkkrlab.nl/wiki/Projects) dat we hebben gedaan is het schrijven van [Arduino workshops](http://tkkrlab.nl/wiki/Workshop_Arduino) die we op de Gogbot geven. Andere projecten kan je terugvinden op onze [wiki](https://tkkrlab.nl/wiki/Projects) en op de [projecten pagina](/projects).

We zijn iedere dinsdagavond vanaf 19:00 open, kom gerust langs als je vragen of ideeën hebt.

## Jullie zijn hackers, kunnen jullie [email|software|systeem] hacken?
Kort antwoord : **Nee**

We zijn hackers in het brede zin van het woord, dus creatief met technologie. Wat jij zoekt is een cracker of computer crimineel, dat is illegaal en doen we dus ook niet en is ook niet toegestaan volgens onze huisregels. Als wij het over hacken hebben dat bedoelen we binnen de wettelijke regels onderzoeken van (computer) technieken. Mensen die met computer security bezig zijn noemen we ‘ethical hacker‘ of ‘white hat hackers‘.

## Wat is een ethical hacker / white hat hacker?
Een ethical hacker is een computer security specialist die in opdracht systemen controleert op bugs of andere fouten. Het belangrijkste van een ethical hacker is o.a. ‘responsible disclosure’ dwz dat als je een lek/bug/etc vind dit ook doorgeeft aan de eigenaar van de site/software zodat deze er wat aan kan doen. Een cyber crimineel zou een gevonden bug nooit doorgeven, deze wil deze zo lang mogelijk voor eigen gewin misbruiken.

## Ik wil leren hacken, hoe doe ik dat?
Eric Raymond, een open source source guru, heeft een [FAQ](http://www.catb.org/~esr/faqs/hacker-howto.html) (vertaling in [Nederlands](https://tkkrlab.nl/wiki/Hoe_word_ik_een_hacker)) hierover geschreven. In eerste instantie is een hacker iemand die een bepaalde mindset heeft, techniek (programmeertaal of platform) komt pas op een tweede plaats. Kort gezegd zou je het volgende kunnen doen :

### Leer programmeren
* Gebruik een open source Unix, bijvoorbeeld Unbuntu
* Leer hoe je websites werken (HTML, Javascript, etc)
* Zorg ervoor dat je Engels machtig bent. 
